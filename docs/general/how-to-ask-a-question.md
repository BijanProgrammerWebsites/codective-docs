---
description: ""
---

# چگونه سوال بپرسیم؟

یکی از مهارت‌های خیلی مهم هر برنامه‌نویس، توانایی حل مسئله‌ست.
بخشی از این مهارت به نحوه‌ی صحیح سوال‌پرسیدن برمیگرده.

اینجا سعی می‌کنم نکاتی رو بهتون بگم که کمک کنه راحت‌تر، دقیق‌تر و سریع‌تر به جواب سوال‌هاتون برسید.

## عکس

اکثر اوقات عکس‌گرفتن از مشکلی که دارید، کمک زیادی به مخاطب می‌کنه تا بتونه مشکل شما رو بهتر تشخیص بده و بهتون کمک کنه.

به عنوان مثال اگه خطایی رو صفحه نمایش داده شده
یا از کدی که نوشتید سوال داریم
یا یه دستوری رو تو ترمینال اجرا کردید،
بهتره از صفحه عکس بگیرید و در کنار سوالتون ارسال کنید.

خیلی از دانشجوها با موبایلشون از مانیتور عکس می‌گیرن.
این موضوع چند تا ایراد داره:

1. خیلی وقتا کل صفحه داخل عکس نمیفته چون دانشجو نگرانه بخشی از میز یا اتاقی که توش هست داخل عکس مشخص بشه.
2. حریم خصوصی شما در خطر میفته و ممکنه تصویر خودتون یا اعضای خانواده‌تون تو مانیتور دیده شه.
3. کیفیت عکس معمولاً بده و تار دیده میشه بنابراین نوشته‌ها قابل‌خوندن نیستن.

برای حل این مشکلات بهتره از ابزاری که خودِ ویندوز به طور پیش‌فرض در اختیارمون قرار داده استفاده کنیم.
این ابزار اسمش Snip & Sketch ئه که به شما امکانات مختلفی برای گرفتن Screenshot میده.

برای فعال‌سازیش کافیه `Windows+Shift+S` رو بزنید
یا تو منوی Start اسمش رو سرچ کنید و بعد از اینکه بازش کردید، دکمه‌ی New رو بزنید.

از یکی از گزینه‌هایی که بالای صفحه هست استفاده کنید.
این گزینه‌ها از چپ به راست به این ترتیب هستن:

1. Rectangular Snip
2. Freeform Snip
3. Window Snip
4. Fullscreen Snip

که به ترتیب برای اهداف زیر می‌تونید ازشون استفاده کنید:

1. با کشیدن Mouse روی صفحه، یه مستطیل رو صفحه بکشید تا از همون قسمت عکس تهیه کنه.
2. با کشیدن Mouse روی صفحه، یه شکل کاملاً دلخواه رو صفحه بکشید تا از همون قسمت عکس تهیه کنه.
3. روی یکی از پنجره‌هایی که تو صفحه بازه کلیک کنید تا از همون پنجره عکس تهیه کنه.
4. این گزینه رو انتخاب کنید تا از کل صفحه عکس تهیه کنه.

:::info

اگه چند تا مانیتور داشته باشید، با انتخاب گزینه‌ی آخر، تصویر هر دو مانیتور تو عکس میفته.

:::
