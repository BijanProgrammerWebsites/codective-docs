---
description: ""
---

# Text Formatting Tags

بعضی تگ‌ها، مثل `b` و `i`، برای تغییر ظاهر متن استفاده میشن که لیستشون رو اینجا می‌بینید:

|       تگ       |                                                               توضیحات |
| :------------: | --------------------------------------------------------------------: |
| `b` و `strong` |                              متن رو به صورت Bold یا پُررنگ نشون میده. |
|   `i` و `em`   |                                متن رو به صورت Italic یا کج نشون میده. |
|     `mark`     |                           برای هایلایت کردن بخشی از متن استفاده میشه. |
|    `small`     |            متن رو با اندازه‌ی کوچیک‌تری نسبت به بقیه‌ی متن نشون میده. |
|     `del`      | برای متن‌های حذف‌شده استفاده میشه که معمولاً خط خورده نشون داده میشن. |
|     `ins`      |  برای متن‌های اضافه‌شده استفاده میشه که معمولاً زیرشون خط کشیده میشه. |
|     `sub`      |          معمولاً برای نشون دادن اندیس‌ها در پایین عبارت استفاده میشه. |
|     `sup`      |  معمولاً برای نشون دادن شماره‌های پاورقی در بالای عبارت استفاده میشه. |

اما میشه همه‌ی این استایل‌ها رو با CSS هم اعمال کرد؛ پس چرا این تگ‌ها وجود دارن؟ چرا برای بعضی استایل‌ها مثل Bold، دو تا تگ داریم؟

هدف اصلی این تگ‌ها اینه که وقتی داریم محتوا می‌نویسیم، سریع بتونیم ازشون استفاده کنیم. مثلاً وقتی بخوایم یک کلمه رو Bold کنیم،
به جای استفاده از `span` و کلاس در CSS، می‌تونیم از `b` یا `strong` استفاده کنیم بدون اینکه نیاز به تغییر در CSS باشه.

از طرفی، می‌تونیم ظاهر این تگ‌ها رو مثل هر تگ دیگه‌ای تغییر بدیم؛ یعنی مثلاً به جای اینکه یه کلاس به اسم `bold` درست کنیم
و همیشه در HTML ازش استفاده کنیم، می‌تونیم فقط تگ `b` رو بذاریم و توی CSS استایل دلخواه رو براش بدیم.

تگ‌های `b` و `strong` از نظر ظاهر هیچ تفاوتی با هم ندارن. اما وقتی از `strong` استفاده می‌کنید، علاوه بر اینکه متن Bold میشه،
اگر کسی از Screen Reader استفاده کنه، نرم‌افزار به این موضوع اشاره می‌کنه. در کل وقتی فقط می‌خواید متن پُررنگ بشه از `b` استفاده کنید
و وقتی می‌خواید مفهوم خاصی رو برسونید و متن پُررنگ بشه، از `strong` استفاده کنید.
همچنین برای `i` و `em` هم همینطور، وقتی از `em` استفاده می‌کنید، نرم‌افزار متن رو با تاکید بیشتری می‌خونه.

بیشتر بدانیم:

- [W3Schools - HTML Text Formatting](https://www.w3schools.com/html/html_formatting.asp)
